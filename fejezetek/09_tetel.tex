\section{9. tétel: hálózatok és folyamok}

\begin{definicio}{HÁLÓZAT}
Legyen G egy irányított gráf. Rendeljünk minden éléhez egy c(e) nemnegatív számot, amit az él \textbf{kapacitásának} nevezünk. Jelöljünk ki két pontot, s-et és t-t G-ben, melyet \textbf{termelőnek} és \textbf{fogyasztónak} nevezünk. Ekkor a (G,s,t,c) négyest \textbf{hálózatnak} nevezzük.
\end{definicio}

\begin{definicio}{FOLYAM, FOLYAMÉRTÉK}
Legyen f(e) az a ``vízmennyiség'', ami az e élen folyik át. Ez az f függvény \textbf{megengedett függvény}, ha $f(e) \leq c(e)$ minden élre és
$$m(v) = \sum\{f(e)|e\,\,\text{végpontja}\,\,v\} - \sum\{f(e) | e\,\,\text{kezdőpontja}\,\,v\} = 0$$
minden $v\in V(G)$-re, kivéve az s és t pontokat.
\begin{center}
(ez tehát azt jelenti, hogy a kezdő és végpont kivételével fennáll, hogy\\``ami befolyik, az rögtön kifolyik'', azaz nincs csúcsban vízfelhalmozódás)
\end{center}
Egy megengedett függvényt \textbf{folyamnak} hívunk. Könnyen belátható, hogy $m(t) = -m(s)$. Ezt a közös értéket a folyam értékének nevezzük és $m_f$-el jelöljük. Egy élt \textbf{telítettnek} hívunk egy folyamban, ha $f(e) = c(e)$ és \textbf{telítetlennek}, ha $f(e) < c(e)$.
\end{definicio}

\begin{definicio}{VÁGÁS}
Legyen $s \in X \subseteq V(G) \backslash {t}$, sem X, sem $V(G) - X$ nem üres halmaz. Azoknak az éleknek a C halmazát, melyeknek egyik végpontja X-beli, másik $V(G) - X$-beli, a hálózati folyam egy (s,t)-\textbf{vágásának} nevezzük. A \textbf{vágás értéke}, c(C), azon éleken levő kapacitások összege, melyek egy X-beli pontból egy $V(G) - X$-beli pontba mutatnak. Ezeket előremutató éleknek nevezzük. Tehát a vágás értékében nem játszanak szerepet a visszafelé mutató élek, vagyis azok, melyek egy X-beli pontba mutatnak.
\end{definicio}

\begin{definicio}{VÁGÁS, ezúttal magyar nyelven}
  Osszuk a vizsgált gráf csúcsait két részre; mindkét rész tartalmazzon legalább egy csúcsot, ezen felül az első s-t, a második t-t foglalja magába. Azon élek halmazát, mely ezt a két részt összekötik, \textbf{vágásnak} hívjuk. A \textbf{vágás értéke} az a szám, amit úgy kapunk, ha összegezzük azon élek kapacitását, amik s-t tartalmazó csoportból a t-t tartalmazó csoportba irányítottak (azaz összegezzük az előre mutató élek kapacitását). Tehát a vágás értékének számolásakor a visszafelé mutató élekkel nem foglalkozunk.

  \imgkozep{vagas}
\end{definicio}

\begin{definicio}{ELVÁGÓ ÉLHALMAZ}
G összefüggő gráf, $x \in E(G)$. x elvágó élhalmaz, ha $(V(G),E(G)\backslash x) = G'$ és G' nem összefüggő. x vágás, ha x elv. élhalmaz, de semelyik részhalmaza sem az.
\end{definicio}

\begin{tetel}{JAVÍTÓ ÚT HÁLÓZATRA Algoritmus}
Legyen a gráfban $s = v_0, v_1... v_k = t$ egy út, aminek most nem kell feltétlenül az irányítás szerint haladnia. Növelhetjük a folyam értékét abban az esetben, ha minden $i = 0,1,2,...,k-1$-re vagy $e_i = (v_i , v_{i + 1})$ és $f(e_i) < c(e_i) $, vagy $e_i = (v_{i + 1} , v_i )$ és $f(e_i) > 0 $.
Ekkor az első típusú éleken növeljük a folyam értékét, míg a második típusúakon csökkentjük, így az összesen folyamérték nő. Az ilyen utakat javító utaknak hívjuk.\\ Egy folyam értéke akkor és csak akkor maximális, ha nincs javító út s-ből t-be.
\end{tetel}

\begin{tetel}{MAXIMÁLIS FOLYAM}
Egy folyam értéke akkor és csak akkor maximális, ha nincs javító út s-ből t-be.
\end{tetel}

\begin{bizonyitas}{}
Legyen P egy javító út. Ekkor P minden első típusú élére a $c(e) - f(e)$, második típusú élére pedig f(e) érték szigorúan pozitív. Legyen ezeknek minimuma d. Az első típusú élekre növeljük f(e)-t d-vel, második típusúaknál csökkentsük f(e)-t d-vel. Ekkor a módosított folyam is megengedett marad, értéke viszont d-vel nőtt. T.f.h. nincs javító út s-ből t-be. Lehetnek azonban olyan pontok a gráfban amelyek elérhetőek s-ből javító úton. Legyen az ilyen pontok halmaza $X \subset V(G)$. Ekkor sem X, sem $V(G) - X$ nem üres, hiszen $s \in X, t\in V(G) - X$. Tekintsünk egy olyan e élt, mely egy X-beli x pontból egy nem X-beli y-ba mutat. Ekkor $f(e) = c(e)$, hiszen ellenkező esetben az s-ből x-be vezető javító út e-vel meghosszabbítva egy s-ből y-ba vezető javító utat szolgáltatna. Ugyanígy egy olyan élre, ami egy nem X-beliből egy X-belibe mutat, teljesül, hogy f(e) = 0. Tehát az X és $V(G) - X$ között futó élek mind telítettek, és a visszafele mutató éleket nem használjuk, tehát ezen a vágáson nem folyhat több víz. Vagyis f maximális folyam.
\end{bizonyitas}

\begin{tetel}{FORD-FULKERSON (MAXFLOW-MINCUT) TÉTEL}
A maximális folyam értéke egyenlő a minimális vágás értékével, azaz
$$max\{m_f|f\,\,egy\,\,folyam\,\,\text{s-ből}\,\,t-be\} = min(c(C)|C\,\,\text{vágás})$$
\end{tetel}

\begin{bizonyitas}{}
A maximális folyam nyilván nem lehet nagyobb a minimális vágásnál, hiszen ha minden előremutató él telített, a visszafele mutató éleken pedig 0 a folyam értéke, akkor ezen a vágáson nem folyhat át több víz. Az előző tételben beláttuk, hogy ha létezik egy f maximális folyam, akkor létezik ilyen értékű vágás. Azt, hogy maximális értékű folyam mindig létezik, a következő tételben bizonyítjuk.
\end{bizonyitas}

\begin{tetel}{EDMONDS-KARP TÉTEL}
Ha mindig a legrövidebb javító utat vesszük, akkor a maximális folyam meghatározásához szükséges lépések száma felülről becsülhető a pontok számának polinomjával.
\end{tetel}

\begin{tetel}{EGÉSZÉRTÉKŰSÉGI LEMMA}
Ha (G,s,t,c) hálózatban minden e él c(e) kapacitása egész szám, akkor létezik olyan f maximális folyam, hogy f a G gráf minden élén egész értéket vesz fel. Az ilyen folyamot \textbf{egészfolyamnak} nevezzük.
\end{tetel}

\begin{tetel}{A FOLYAMPROBLÉMA ÁLTALÁNOSÍTÁSAI}
T.f.h. a hálózatban több termelő, $s_1, s_2,...,s_k$ és több fogyasztó, $t_1, t_2,..t_k$ van. A feladat az összes termelőtől az összes fogyasztóig eljutó folyam maximalizálása. Vegyünk fel két s', t' pontot, és kössük össze s'-t az összes termelővel, t'-t pedig az összes fogyasztóval, az élek kapacitása ezek között pedig legyen $\infty$.
\\
Ekkor az s' és a t'-t vesszük termelőnek és fogyasztónak, innen triviális a megoldás.
\\
\\
Ha nem csak élekhez, hanem pontokhoz is rendelhetünk c(v) kapacitásokat és megköveteljük, hogy minden v-re
$\sum_{u,v\in E}^{} f(u,v) \leq c(v)$
, akkor minden v pontot helyettesítsünk két ponttal, v' és v''-vel. Ha egy él az u pontból a v pontba mutatott, akkor helyette vegyünk fel egy u''-ból v'-be mutató élet a hozzá tartozó kapacitással együtt, ezen kívül minden v'-ből mutasson c(v) kapacitású él v''-be.
\\
\\
Amennyiben irányítatlan élek is szerepelnek a hálózatban, akkor cseréljük le őket két, átellenes irányított éllel, mindkettő kapacitása legyen az irányítatlan él kapacitásával egyenlő.
\end{tetel}