\section{2. tétel}

% a kommentezett reszek allitolag nem a tetel reszei, ha valaki jobban tudja, nyugodtan allitsa oket vissza vagy torolje

\begin{definicio}{GRÁF}
Egy \textbf{gráf} rendezett pár, $G = (V,E)$, ahol V egy nem üres halmaz, E pedig az ebből a halmazból képezhető párok egy halmaza, V elemeit \textbf{pontoknak} v. \textbf{csúcsoknak} nevezzük, E elemeit pedig \textbf{éleknek}. A csúcsok számát v(G)-vel jelöljük, az élekét pedig e(G)-vel. A gráf csúcshalmazát V(G)-vel, az élhalmazt pedig E(G)-vel jelöljük.
\end{definicio}

\begin{definicio}{HUROKÉL, TÖBBSZÖRÖS ÉL}
Ha az $e \in E$ a {$v_1, v_2$} párnak felel meg, akkor \textbf{hurokélnek} nevezzük azon éleket, melynek két végpontja ugyanazon pont (tehát $v_1 = v_2$). Ha két különböző nem hurokélnek végpontjai azonosak, akkor a két élet \textbf{párhuzamos} v. \textbf{többszörös élnek} nevezzük.
\end{definicio}

\begin{definicio}{EGYSZERŰ GRÁF}
Azokat a gráfokat, melyek nem tartalmaznak hurokéleket és többszörös éleket, \textbf{egyszerű gráfnak} nevezünk.
\end{definicio}

%\begin{definicio}{SZOMSZÉDOS ÉLEK, PONTOK}
%Két él akkor \textbf{szomszédos}, ha legalább egy pontban megosztoznak. Hasonlóan, két pont akkor szomszédos, ha él összeköti őket. Ha egy pont egy él végpontja, akkor azt mondjuk, hogy a pont \textbf{illeszkedik} az élre.
%\end{definicio}

%\begin{definicio}{FOKSZÁM}
%Egy pontra illeszkedő élek számát a pont \textbf{fokszámának} nevezzük. Amennyiben egy pont fokszáma 0, akkor azt \textbf{izolált pontnak} nevezzük. A v pont fokszámát d(v)-vel jelöljük. A maximális fokszámot $\Delta$-val (nagy delta), a minimálisat pedig $\delta$-val (kis delta) jelöljük.
%\end{definicio}

\begin{definicio}{KOMPLEMENTER GRÁF}
Egy G gráf \textbf{komplementerén} azt a $\bar{G}$ gráfot értjük, amelyet akkor kapunk, ha a G-t a $K_{v(G)}$ részgráfjának tekintjük és $\bar{G}$-ben azon pontpárok vannak összekötve, amelyek G-ben nincsenek.
\end{definicio}

\begin{definicio}{IZOMORFIA}
G = (V,E) és G'= (V',E') gráfok \textbf{izomorfak}, ha van olyan egyértelmű megfeleltetés (bijekció), hogy G-ben pontosan akkor szomszédos két pont, ha G'-ben a nekik megfelelő pontok szomszédosak, és a szomszédos pontpárok esetén ugyanannyi él fut közöttük.
\end{definicio}

\begin{definicio}{RÉSZGRÁF}
A G' = (V',E') gráf a G = (V,E) \textbf{részgráfja}, ha a $V' \subseteq V$, $E' \subseteq E$ valamint egy pont és egy él pontosan akkor illeszkedik egymásra G'-ben, ha a G-ben is illeszkedők.
\end{definicio}

\begin{definicio}{FESZÍTŐ RÉSZGRÁF}
G' = (V',E') gráf a G = (V,E)\textbf{ feszítő részgráfja}, ha G' részgráfja G-nek és V' = V.
\end{definicio}

\begin{definicio}{FESZÍTETT RÉSZGRÁF}
Ha E' pontosan azokból az E-beli élekből áll, amelyeknek két végpontja V'-ben van, és az E' az összes ilyen élet tartalmazza, akkor G' a G gráf V' által feszített részgráfja.
\end{definicio}

\begin{definicio}{ÉLSOROZAT, ÚT, KÖR}
  Egy $(v_0, e_1, v_1 ... v_{k-1}, e_k, v_k)$ sorozatot \textbf{élsorozatnak} vagy \textbf{sétának} nevezünk, ha $e_i$ a $v_{i-1}$-et és $v_i$-t összekötő él. Ha $v_0 = v_k$, akkor az élsorozat zárt. Ha a csúcsok mind különbözőek, akkor egy \textbf{útról} beszélünk. Ha a csúcsok mind különbözőek és az élsorozat zárt, akkor pedig egy \textbf{körről}.
\end{definicio}

%\begin{tetel}{EKVIVALENCIA RELÁCIÓ}
%Definiáljuk úgy a $p \equiv q$ relációt, hogy $p \equiv q$ akkor és csak akkor, ha $p,q\in V(G)$ és vezet út p és q közt, vagy p = q, ez egy ekvivalencia reláció.
%\end{tetel}

%\begin{bizonyitas}{}
%Bizonyítás: Reflexivitás és szimmetria triviális. Tranzitivitás: Legyen két utunk, p-t q-val (($p, e_0, p_1, e_1...q$)) és q-t r-rel (($q, f_0, q_1, f_1...r$)) összekötő út. Legyen $p_i$ a legkisebb indexű p, ami előfordul q-k között is. Mondjuk, hogy $p_i = q_j$. Ekkor a ($p, e_0, p_1, e_1...p_i, f, q_{j+1},...r$) egy p-t és r-t összekötő út.
%\end{bizonyitas}

\begin{definicio}{ÖSSZEFÜGGŐSÉG}
G gráf \textbf{összefüggő}, ha bármely 2 csúcs között létezik élsorozat vagy út.
\end{definicio}

\begin{definicio}{KOMPONENS}
G gráf komponense olyan H feszített részgráfja G-nek, amire teljesül, hogy H összefüggő és bárhogy egy további csúcsot hozzáteszünk, már nem összefüggő feszített részgráfot kapunk.
\end{definicio}

\begin{definicio}{FA}
Az összefüggő körmentes gráfokat \textbf{fának} nevezzük. Amennyiben körmentes egy gráf, de nem összefüggő (tehát több fából áll), akkor azt \textbf{erdőnek} nevezzük.
\end{definicio}

\begin{tetel}{FA FOKSZÁMA}
Minden legalább 2 pontú fában van legalább 2 egy fokszámú pont.
\end{tetel}

\begin{bizonyitas}{}
Tekintsük a fában található leghosszabb utat, legyen ez ($v_1, v_2,..., v_k$), ekkor beláthatjuk, hogy $v_1$ és $v_k$ végpontok egyfokúak lesznek. T.f.h $v_k$ nem egy fokszámú, tehát belőle vezet még él a fa valamely pontjába. Az út többi pontjába nem vezethet, mivel a fa definíció alapján körmentes, és új pontba sem vezethet, mivel akkor egy hosszabb utat kapnánk, amivel ellentmondást kapunk.
\end{bizonyitas}

\begin{tetel}{FA ÉLEINEK SZÁMA}
n pontú fa éleinek száma n-1.
\end{tetel}

\begin{bizonyitas}{}
  Teljes indukcióval. $n=2$ csúcsú fára triviálisan teljesül az állítás ($2-1=1$ éle van). Tegyük fel, hogy minden $n$ csúcsú fára is, azaz minden $n$ csúcsú fának $n-1$ éle van. Tekintsünk minden $n+1$ csúcsú fát, amiknek az előző tétel miatt legkevesebb kettő levele van. Ha elhagyjuk az egyik levelet és a hozzátartozó élet, akkor megkapunk egyet az előbb tárgyalt $n$ csúcsú fák közül, amikre feltettük, hogy $n-1$ élük van. Ez esetben, ha az imént leválasztott levelet ``visszatesszük'', eggyel nő az élek és a csúcsok száma is, azaz lesz egy $n+1$ csúcsú fánk, aminek $n$ éle van. Tehát, ha $n$ csúcsú fára teljesül az állítás, akkor $n+1$ csúcsúra is. Ezzel és a kezdeti triviális megállapítással teljes indukcióval beláttuk az állítást.
\end{bizonyitas}

\begin{definicio}{FESZÍTŐFA}
Az F gráf a G gráf feszítőfája, ha F fa, és feszítő részgráfja G-nek.
\end{definicio}

\begin{tetel}{FESZÍTŐFA LÉTEZÉSE}
Minden összefüggő G gráf tartalmaz feszítőfát.
\end{tetel}

\begin{bizonyitas}{}
Ha G-ben van kör, akkor hagyjuk el a kör egy tetszőleges élét, ha a maradék gráfban még mindig van kör, akkor annak is hagyjuk el egy tetszőleges élét, folytatjuk, amíg körmentes lesz a gráf. Ha már nincsen több kör, akkor nézzünk rá, hogy mit kaptunk - az összefüggőség nem sérül, mivel körök egy-egy élét hagytuk el, és pontot se hagytunk el - tehát amit kaptunk, az láthatóan G gráf feszítőfája.
\end{bizonyitas}
